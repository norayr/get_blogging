սկսիր բլոգե՛լ։

քո՝ բլոգ սկսելու ուղեցոյցը։

Բլոգը, կամ [ցօգը](https://tarumian.am/blog/?p=637)՝ ցանցային օրագիրը՝ ուղի է ցանցում գրել սկսելու համար։ Քո ձայնը կարեւոր է․ այն արժանի է առանձին եւ ուրոյն կայքի։ Ինչքան շատ մարդ է աւելացնում իր իւրայատուկ ընկալումը ոստայինում, այնքան աւելի արժէքաւոր է այն դառնում։

Վարիր քո բլոգը/ցօգը

Բլոգումդ գրելու համար քեզ անհրաժէշտ է կարգաւորել անձնական կայք։ Եթէ պարզապէս ուզում ես գրել, ապա սկսելը նոյնչափ հեշտ է, ինչպէս համացանցային ծառայութիւնում գրանցուելը, օգտանուն ընտրելն ու տպելն սկսելը։ Եթէ, սակայն, կուզէիր աւելի ոչ սովորական կայք, պէտք է կարգաւորես ընտրածդ հարթակն այնպէս, որ անի ինչ քեզ պէտք է։ կամ գրիր քո՛նը։

Յիշիր, որ ցանցային օրագիրդ՝ քո՛նն է։ Գրառումներդ կարող են պարունակել այն, ինչ կուզես, օրինակ՝ մի արտայայտութիւն, կամ վիպակի երկարութեան շարադրութիւն, լուսանկարներ եւ տեսանիւթեր, աւդիօ յղումներ եւ էջանիշեր։ Ինչ ես կիսելու՝ քո գործն է ու քո ընտրութիւնը։

Որ ուղին էլ ընտրես, վատ միտք չի սեփական տիրոյթի (դոմէյնի) անուն ձեռք բերելը։ Եթէ ունես քո տիրոյթը, ապա եթէ փոխես բլոգելու հնարաւորութիւն տրամադրող ծառայութիւնը, համացանցում հասցէն՝ որ արդէն երեւի կիսել ես քանի հոգու հետ՝ նոյնն է մնալու։ Այլապէս կարող է ստացուել, որ ստիպուած ես օգտագործել այս կամ այն ծառայութիւնը, ուր սկզբից գրանցուել ես։ Համացանցային տիրոյթները հիմնականում թանկ չեն․ ստորեւ նշուած ամէն մի ծառայութիւնում հնարաւոր է դոմէյն առնել նոյնիսկ մօտաւորապէս տարին 1500 դրամով՝ կախուած է նրանից, ինչ անուն կընտրես։

Սոյն ուղեցոյցի բաժիններն են